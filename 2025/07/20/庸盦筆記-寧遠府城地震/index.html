<!DOCTYPE html>
<html>
<head>
  <meta charset="utf-8">
  
  
  <title>庸盦筆記/寧遠府城地震 | 草包鋒兄 二零二五年至二零三八年 全紀錄</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="道光季年，四川寧遠府地震，環府城數十里，城垣房屋傾陷尤甚，人民牲畜死者無算。前此三年，有一道士呼於市曰：「牛鳴地裂!」人以其顛狂，不之界也。及是，知寧遠府事牛雪樵先生樹梅壓於壞垣之下，三日後遇救而蘇，遂有跛疾，而全家皆已壓死，終以無嗣。知西昌縣事鳴謙，及其全家皆死。有人夜睡，忽覺床屋混漾，如在舟中，已而墮於床下，驟聞天崩地裂之聲，房屋傾倒，競被床板撐拄，因得不死。徐自挖開壞墻而出，思其父在某街某店">
<meta property="og:type" content="article">
<meta property="og:title" content="庸盦筆記&#x2F;寧遠府城地震">
<meta property="og:url" content="https://tsaopaofenghsiung37.github.io/2025/07/20/%E5%BA%B8%E7%9B%A6%E7%AD%86%E8%A8%98-%E5%AF%A7%E9%81%A0%E5%BA%9C%E5%9F%8E%E5%9C%B0%E9%9C%87/">
<meta property="og:site_name" content="草包鋒兄 二零二五年至二零三八年 全紀錄">
<meta property="og:description" content="道光季年，四川寧遠府地震，環府城數十里，城垣房屋傾陷尤甚，人民牲畜死者無算。前此三年，有一道士呼於市曰：「牛鳴地裂!」人以其顛狂，不之界也。及是，知寧遠府事牛雪樵先生樹梅壓於壞垣之下，三日後遇救而蘇，遂有跛疾，而全家皆已壓死，終以無嗣。知西昌縣事鳴謙，及其全家皆死。有人夜睡，忽覺床屋混漾，如在舟中，已而墮於床下，驟聞天崩地裂之聲，房屋傾倒，競被床板撐拄，因得不死。徐自挖開壞墻而出，思其父在某街某店">
<meta property="og:locale" content="zh_TW">
<meta property="article:published_time" content="2025-07-19T18:07:25.000Z">
<meta property="article:modified_time" content="2025-07-19T18:07:58.363Z">
<meta property="article:author" content="草包鋒兄">
<meta property="article:tag" content="草包鋒兄">
<meta name="twitter:card" content="summary">
  
    <link rel="alternate" href="/atom.xml" title="草包鋒兄 二零二五年至二零三八年 全紀錄" type="application/atom+xml">
  
  
    <link rel="shortcut icon" href="/favicon.png">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">草包鋒兄 二零二五年至二零三八年 全紀錄</a>
      </h1>
      
        <h2 id="subtitle-wrap">
          <a href="/" id="subtitle">從2025年高考三級資訊處理榜首到2038年第12屆台北市長(候選人)</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
        
          <a class="nav-icon" href="/atom.xml" title="RSS Feed"><span class="fa fa-rss"></span></a>
        
        <a class="nav-icon nav-search-btn" title="搜尋"><span class="fa fa-search"></span></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="搜尋"><button type="submit" class="search-form-submit">&#xF002;</button><input type="hidden" name="sitesearch" value="https://tsaopaofenghsiung37.github.io"></form>
      </div>
    </div>
  </div>
</header>

      <div class="outer">
        <section id="main"><article id="post-庸盦筆記-寧遠府城地震" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/2025/07/20/%E5%BA%B8%E7%9B%A6%E7%AD%86%E8%A8%98-%E5%AF%A7%E9%81%A0%E5%BA%9C%E5%9F%8E%E5%9C%B0%E9%9C%87/" class="article-date">
  <time class="dt-published" datetime="2025-07-19T18:07:25.000Z" itemprop="datePublished">2025-07-20</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      庸盦筆記/寧遠府城地震
    </h1>
  

      </header>
    
    <div class="e-content article-entry" itemprop="articleBody">
      
        <p>道光季年，四川寧遠府地震，環府城數十里，城垣房屋傾陷尤甚，人民牲畜死者無算。前此三年，有一道士呼於市曰：「牛鳴地裂!」人以其顛狂，不之界也。及是，知寧遠府事牛雪樵先生樹梅壓於壞垣之下，三日後遇救而蘇，遂有跛疾，而全家皆已壓死，終以無嗣。知西昌縣事鳴謙，及其全家皆死。有人夜睡，忽覺床屋混漾，如在舟中，已而墮於床下，驟聞天崩地裂之聲，房屋傾倒，競被床板撐拄，因得不死。徐自挖開壞墻而出，思其父在某街某店，欲往救之，而街道幾不可辨，僅誌仿佛，既而見某店招牌臥地，因呼其父，忽聞有應者曰：「速救我出!汝父尚在我下一層，救我乃可救汝父也。」如其言救之，復救其父，皆得不死。是時，天色朦朧，莫辨晝夜，冥然孤往。凡諸戚尚朋友恍惚遇之，與相慰勞，知其無恙。旋見大地劃然進裂，海水湧現，奇鬼突出，有頭大如車輪者、長身蟠腹者，百般怪異之狀，森然可怖。須臾，地合如故。久之，有炮聲震耳者三，聞人言天炮鳴矣。於是，豁然開朗，複見天日，知已晦冥三日矣。向所遇之戚墉朋友詢其無恙者，實皆鬼物云。牛太守嘗自悼曰：「我生平行事不背古人，為官未嘗不勤民事，而遽構此阨，天道庸可問乎？」一夕忽夢城隍神拜會，告之曰：「子之所遇誠酷矣，然此定數，不可違也。吾奉上帝命已三年，迭請展緩。至於無可延宕，而後行事。此三年中耗盡心血，其不在數而居此地者，既須設法遣去，其在數而未到此地者，又須引之使來。終日忙碌，刻無暇晷，即如吾子本在數中，然吾以子剛方誠篤，力請上帝儀免其身，亦已煞費苦心矣。」太守自是遂不復怨尤，後仕至四川按察使。寧遠淫風最盛，地震之後，有司督率吏役檢尸於瓦礫中，凡得男女合抱之尸三千餘具，而實系夫婦者不過八百餘具。淫慝之風，上千天怒，故有此劫云。</p>

      
    </div>
    <footer class="article-footer">
      <a data-url="https://tsaopaofenghsiung37.github.io/2025/07/20/%E5%BA%B8%E7%9B%A6%E7%AD%86%E8%A8%98-%E5%AF%A7%E9%81%A0%E5%BA%9C%E5%9F%8E%E5%9C%B0%E9%9C%87/" data-id="cmdy364x30007t4id1x30828e" data-title="庸盦筆記/寧遠府城地震" class="article-share-link"><span class="fa fa-share">Share</span></a>
      
      
      
    </footer>
  </div>
  
    
<nav id="article-nav">
  
    <a href="/2025/07/20/%E8%87%BA%E5%8C%97%E7%9B%86%E5%9C%B0/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          臺北盆地
        
      </div>
    </a>
  
  
    <a href="/2025/07/20/%E6%B8%85%E5%8F%B2%E7%A8%BF-%E7%89%9B%E6%A8%B9%E6%A2%85/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">清史稿/牛樹梅</div>
    </a>
  
</nav>

  
</article>


</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">彙整</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2025/07/">七月 2025</a></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2025/07/20/rss/">rss</a>
          </li>
        
          <li>
            <a href="/2025/07/20/%E7%AC%AC8%E5%B1%86%E5%8F%B0%E5%8C%97%E5%B8%82%E9%95%B7%E9%81%B8%E8%88%89%E5%9B%9E%E9%A1%A7/">第8屆台北市長選舉回顧</a>
          </li>
        
          <li>
            <a href="/2025/07/20/%E5%89%AA%E5%A0%B1/">剪報</a>
          </li>
        
          <li>
            <a href="/2025/07/20/%E8%BE%B2%E6%9B%86%E4%B8%83%E6%9C%88%E5%88%9D%E4%BA%94%E5%87%8C%E6%99%A84%E6%99%8218%E5%88%86/">農曆七月初五凌晨4時18分</a>
          </li>
        
          <li>
            <a href="/2025/07/20/%E6%AF%8F%E5%A4%A9%E4%B8%80%E6%95%B4%E7%90%86/">每天一整理</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2025 草包鋒兄<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>